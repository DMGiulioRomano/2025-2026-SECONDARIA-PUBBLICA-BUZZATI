---
documentclass: article
gruppo: MEduLab
maestri:
- nome: Pietro Barale
  qualifica: diplomato in Musica Applicata alle immagini, Conservatorio di Santa Cecilia,
    Roma
  ruolo: operatore
- nome: Giulio Romano De Mattia
  qualifica: diplomato in Musica Elettronica, Conservatorio di Santa Cecilia, Roma
  ruolo: operatore
- nome: Marco Di Gasbarro
  qualifica: dottorando in Composizione e Performance Musicale, Conservatorio di Ferrara
  ruolo: coordinatore
maestri-width: '0.3'
subtitle: Scuola Secondaria di I grado D. Buzzati - 2025/2026
title: Play Your Rights
---

Con il laboratorio Play Your Rights, modulo che ha visto un perfezionamento in itinere con uno storico pluriennale in altre scuole pubbliche della capitale, vogliamo catapultare gli studenti nel mondo della musica d'insieme.
Accedere alla scuola secondaria significa accrescere la consapevolezza di partecipare ad
una comunità con le sue regole, i suoi doveri, ma anche i suoi diritti.
Il laboratorio presso la Scuola Secondaria di I grado D. Buzzati potrebbe essere focalizzato sull’educazione civica e
consistere nello strutturare una performance di musica popolare: rock, pop, hip hop, elettronica. In questo
modulo simuliamo la preparazione di un concerto che veicoli i valori della
costituzione, partendo da alcuni esempi di “buone pratiche” scolastiche e progetti già
effettuati.

\vspace{.7cm}

>*La musica arricchisce l’educazione dei nostri bambini, aiutandoli a creare connessioni e ad ampliare la profondità con cui pensano e sentono. Se vogliamo sperare in una società di persone formate culturalmente, la musica deve essere una parte vitale dell’educazione dei nostri figli.* (Yo-Yo Ma)


## CONTINUITÀ, FINALITÀ E OBIETTIVI

Il corso dell'anno precedente ha evidenziato risultati significativi riguardo il coinvolgimento dei bambini nella costruzione di esperienze musicali collettive. La frequenza media per ogni incontro è stata di 6-9 bambini partecipanti. Il riscontro per noi più prezioso è arrivato dalle famiglie, che ci hanno riportato come i bambini hanno riproposto spontaneamente a casa le attività svolte: esplorare le sonorità dell' ambiente circostante, vocalizzare i suoni delle percussioni e trasformare oggetti quotidiani in strumenti musicali ad esempio sono chiari indicatori dell'interiorizzazione dell'esperienza vissuta.

Quest'anno intendiamo consolidare l'approccio intrapreso, personalizzando il metodo progettato per adattarlo alle specificità di ogni bambino, concentrandosi sulle diverse modalità di apprendimento e supportando chi incontra particolari sfide nello svolgimento delle attività musicali.     

<!--- meglio dirlo a voce durante la riunione
Il progetto si fonda sul principio che l'apprendimento musicale nell'infanzia non produce necessariamente un risultato tangibile nel "saggio di fine anno", ma manifesta il suo valore nel **processo educativo** vissuto, che si concretizza nella coltivazione della capacità di ognuno di **inventare e ri-costruire mondi sonori** attraverso il gioco e la relazione con i maestri e i compagni.
-->

**Obiettivi specifici:**
  - Sviluppare la capacità di ascolto attivo e l'invenzione sonora  
  - Potenziare la coordinazione motoria attraverso l'esperienza musicale  
  - Favorire l'esplorazione tattile ed uditiva utilizzando diversi materiali  
  - Promuovere la socializzazione e la condivisione di spazi e tempi in comune  
  - Stimolare la creatività nella costruzione di oggetti sonori  


## METODO: RISORSE E MATERIALI

La **dimensione del gioco** costituisce il canale privilegiato per entrare in contatto con i bambini. Il nostro approccio si basa sull'**osservazione delle reazioni** e sul **feedback continuo** che ci permette di adattare ogni lezione alle risposte del gruppo.

Attingendo al pensiero montessoriano, le attività vengono progettate attorno ai *lavori* sonori individuali. In questo stadio, il nostro ruolo consiste nel costruire gli oggetti ed osservarne l’utilizzo.
Parallelamente progettiamo le pratiche collettive tenendo conto delle esigenze emerse.

**Materiali forniti durante il corso:**  
- Strumenti musicali e oggetti comuni per l'esplorazione sonora  
- Fogli e matite colorate  

**Richieste alle famiglie:**  
- Calzini antiscivolo  
- Una merenda semplice e pratica (con una bustina richiudibile)  
- Una piccola borraccia o una bottliglietta o un bicchiere per l'acqua  

La filosofia del progetto prevede l'utilizzo creativo di materiali semplici e accessibili, trasformando l'ambiente e gli oggetti in opportunità di scoperta musicale. Non sono previsti supporti tecnologici o allestimenti per la diffusione di musica preregistrata, privilegiando le dimensioni educative della manualità e della partecipazione.





---

La programmazione dettagliata, i costi e le modalità organizzative verranno concordati direttamente con la scuola in base alle vostre specifiche esigenze e disponibilità.



